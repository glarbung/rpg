# Peli-ideat

- Santa Fen pankki ryöstetään [Venlan toive]
- Dodge Cityn perustaminen ja rautatie (1971-1972)
- "Hollow Earth" dinosaurukset Wyomingissä
- Haamuasema
- Aurinkoa palvovat intiaanit syrjässä (asteekkien jälkeläiset?)
- Perinteinen kaksintaistelu (miekoilla tai musketeilla) Davidille
- Konfederaattien kulta ja paljon petturuutta (hyväpaharuma & blueberryn chihuahua)
- Salapoliisikonferenssi
- kylä jolla yhteinen synkkä salaisuus (demoni, murhattu rangeri ja varastetut rahat tms)

# Piispan lainauksia

Jesaja 14:21
Pystyttäkää teuraspenkki heidän poikiaan varten heidän isiensä syyllisyyden tähden! Muuten he voivat vieläkin nousta ja ottaa haltuunsa maan ja rakentaa kaupunkejaan kaikkialle yli maanpiirin.

Exodus 21
[20] Jos joku lyö orjaansa tai orjatartaan kepillä ja tämä kuolee siihen paikkaan, lyöjä on ansainnut rangaistuksen.  [21] Mutta jos orja pysyy hengissä päivän tai kaksi, isäntää älköön rangaistako; onhan orja hänen omaisuuttaan. 

Jeremia 25    
[33] Sinä päivänä kaikkialla, maan äärestä ääreen, viruu kuolleita, jotka Herra on surmannut. Ei heille pidetä valittajaisia, ei heitä koota eikä haudata, vaan heidän ruumiinsa jäävät hajalleen maatumaan.

Ilmestyskirja 6
[8] Siinä samassa näin tuhkanharmaan hevosen. Se, joka istui hevosen selässä, oli nimeltään Kuolema, ja sen jäljessä tuli Tuonela. Ratsastajille annettiin valta neljänteen osaan maata, ne saivat tappaa miekalla, nälällä ja rutolla ja jättää loput villipetojen kynsiin.

Hesekiel 25
[17] Minä kostan heille kovalla kädellä, ankarasti minä rankaisen heitä, ja silloin, kostoni kohdatessa heidät, he tietävät, että minä olen Herra.»

Psalmit 23
[4] Vaikka minä kulkisin pimeässä laaksossa,
en pelkäisi mitään pahaa,
sillä sinä olet minun kanssani.
Sinä suojelet minua kädelläsi,
johdatat paimensauvallasi.

Nahum 3
[6] Lokaa minä viskaan päällesi,
häpäisen sinut,
sinusta tulee varoittava esimerkki.

Sananlaskut 18
[10] Herran nimi on vahva torni,
hurskas rientää sinne ja saa turvan.

Psalmit 18
[39] Minä lyön heidät, eivätkä he enää nosta päätään.
He sortuvat jalkojeni alle.

Jesaja 8
[10] Tehkää suunnitelma! Se raukeaa.
Neuvotelkaa! Ei se hyödytä.
Meidän kanssamme on Jumala!

Jeremia 48
[10] »Kirottu olkoon jokainen, joka suorittaa veltosti Herran antaman tehtävän! Kirottu olkoon se, joka ei miekallaan vuodata verta!»

Leviticus 20
[27] »Jos jossakussa miehessä tai naisessa puhuu vainaja- tai tietäjähenki, hänet on surmattava. Hänet kivitettäköön hengiltä, sillä hän on itse ansainnut kuolemansa.»

Exodus 22
[17] »Noitanaisen älä anna elää. 

# Kuvauksia Veren ääriin -kirjasta

”Pohjoisessa sade oli riepottanut ukkospilvistä mustia kärhiä kuin juomalasiin pudonnutta lampunnokea ja sateen rummutus kuului mailien päästä öisellä preerialla. He nousivat louhikkoisen solan läpi ja salama muovasi näkyviin kaukana vavahtavat vuoret ja helähti ympäröivissä kivissä ja sinisen tulen töyhdöt  tarttuivat hevosiin kuin hehkuvat henkiolennot joita ei saanut karistettua pois. Himmeät ukonvirvat kulkivat valjaiden metalliosilla, siniset ja nestemäiset valot soljuivat aseiden piippuja pitkin. Sekapäiset jänikset säntäilivät ja seisahtelivat sinisessä hehkussa ja korkealla kumisevilla jyrkänteillä istuivat kaurishaukat kyyristelivät höyhenissään tai räväyttivät keltaista silmää ukkoselle jalkojensa alla.

He ratsastivat monta päivää sateessa ja sitten he ratsastivat sateessa ja raekuuroissa ja sitten taas sateessa. Siinä harmaassa myrskyvalossa he ylittivät tulvan alle jääneen tasangon ja hevosten jalkavat hahmot heijastuivat vedestä pilvien ja vuorten seasta ja ratsastajat lyyhöttivät etukenossa ja aivan aiheesta epäilivät niitä kimmeltäviä kaupunkeja jotka siinsivät heidän ihmeenomaisesti vaeltamansa meren kaukaisella rannalla. He kapusivat ruohoisilla kumpareilla missä pikkulinnut pyrähtelivät sirkuttaen pakoon myötätuuleen ja korppikotka ponnisti luiden seasta siivilleen, jotka sanoivat viuuuh viuuuh viuuuh niin kuin narun päässä kieputettava lapsen lelu, ja alapuoliselle tasangolle jääneet vedet näyttivät hitaassa punaisessa auringonlaskussa alkuveren vuorovesilammikoilta.”

---

"He ratsastivat siitä maasta alas jyrkkään rotkoon, kalistelivat yli kivien, halkeamien viileiden sinisten varjojen. Arroyon kuivassa hiekassa vanhoja luita ja maalattujen saviastioiden sirpaleita ja kivissä heidän yläpuolellaan uurrettua kuvakirjoitusta, oli hevosta ja puumaa ja kilpikonnaa, oli kypärin ja kilvin varustettuja espanjalaisia ratsumiehiä jotka halveksivat kiveä ja hiljaisuutta ja itse aikaa. Halkeamissa ja raoissa kymmenien metrien korkeudessa oli korsipesiä ja korkean veden aikana kiilautunutta roskaa ja jostain nimettömästä kaukaisuudesta ratsastajat kuulivat ukkosen jylyä ja vahtivat tummentaisiko uhkaava sade kapean taivaankaistaleen heidän yllään ja pujottelivat kanjonin lähekkäin puristuneiden kylkien välistä ja kuolleen joenpohjan kuivat valkoiset kivet olivat pyöreitä ja sileitä kuin arvoitukselliset munat."

---

”He ratsastivat serpentiinipolkua ylös autiossa haavikossa missä kostealla mustalla polulla lojui pudonneita lehtiä kuin kultakiekkoja. Lehdet välkehtivät alas valjuja käytäviä tuhansina paljetteina ja Glanton otti yhden ja käänteli sitä ruodistaan kuin pikkuruista viuhkaa ja piteli sitä ja päästi sen putoamaan eikä sen täydellisyys jäänyt häneltä huomaamatta.” 

---

