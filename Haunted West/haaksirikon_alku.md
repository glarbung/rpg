Laiskan Ässän väki katsoi kun kolme vaitonaista hahmoa saapui ranchille sateen saattelemana liian monen hevosen kanssa. Patrick, Ben ja Lloyd istuivat satuloissaan lyyhistynein hartioin. Nähdessään Stellan ilman ratsastajaa, Juan ryntäsi näitä vastaan.

"Kuule poika, olen niin pahoillani, mutta äitinne..." Patrick ehti aloittaa ennen keskeytystä Suttonilta. Suru-uutiset olisi parempi kertoa sisällä lämpimässä.

"Kuten tiedätte, lähdimme kaksi viikkoa sitten täältä Mudwellin kylään. Se on huomattavasti lähempänä Yellowstonea ja ystäväni idässä oli saanut outoja raportteja katoavista ihmisistä alueella."

"Saavuttuamme alueelle, saimme kuulla tarinoita katoavista ihmisistä, raadellusta karjasta ja oudoista valoista vuorilla. Epäilimme luonnollisesti kyseessä olevan uusi aerostaatti." 

"Mudwell oli puoliksi hylätty ja loputkin asukkaat olivat lukkiutuneet koteihinsa peläten kaappausta. Vihin johdattamana, lähdimme jäljittämään kadonneita vuoristoon. Parin leiriyön jälkeen Vihi sai jäljen kaappaajistamme. Meidän olisi pitänyt jo arvata ettei kyseessä ole aerostaatti, jos sen pystyy haistamaan. Lähdimme turhan varomattomina kiipeämään vuorille."

[riding-heitto]  

"Ja pian näimmekin yöllä ne valot, joista oli kerrottu. Outoja valoja lensi yöllä hankalasti löydettävän kielekkeen suojiin jääneeseen luolaan. Lähdimme tarkistamaan asiaa Benin jäädessä vahtimaan hevosia."

[kiipeilyheitto]

"Sisällä meitä odottikin yllätys. Kyseessä olikin avaruusalus - kai. Sen miehistö, pienet, harmaat ja vihreät miehet lasikupuineen, lähtivät öisin pienillä lentävillä lautasilla hakemaan näytekappaleita outoihin kokeisiinsa. Tajutessamme tilanteen, päätimme hiipiä alukseen etsimään eloonjääneitä."

[stealth]

"Se mitä aluksesta löysimme, oli järkyttävää. Muukalaiset olivat leikelleet eläimiä ja ihmisiä mitä eriskummallisimmilla tavoilla. Heillä oli pöytä, jota ympäröivät mekaaniset kädet ja joka käytti valoa skalpellin tavoin. Näimme lehmiä, joihin oli pistetty tuntemattomia parasiitteja. Hirviä, joilla oli osa elimistä korvattu keinotekoisilla. Heillä oli jopa elävä dinosaurus, jonka aivot he olivat korvanneet tietokoneella."

[terror test -10% dmg 2]

"Jimin onnistui päätellä jostain, että muukalaiset olivat tulleet tutkimaan Yellowstonessa tapahtuvia eriskummallisuuksia. Sitten löysimme heidän laboratorionsa, jossa kyläläisiä oli vielä elossa. Häkeissä! Vapautimme heidät, mutta paetessamme joukolla, aluksessa lähti hälytykset soimaan. Jouduimme taistelemaan tiemme ulos."

[taisteluheitto, -pesällinen luoteja]

"Saimme Lloydin kanssa kyläläiset juuri ulos aluksen sisäänkäynnistä, kun se alkoi sulkeutumaan. Viimeinen asia, mitä näimme heistä oli Jim aktivoimassa uutta suojakenttäänsä..."

[keksintöheitto ja tinkering-aktivointi]

"... Abby ja Vihi ottamass yhteen väliimme tulleiden muukalaisten kanssa..."

[lähitaisteluheitto]

"... ja David hyppäämässä kulman takaa turvaan muukalaisten sädeaseilta."

[dodge]

"Sitten ovi sulkeutui, alus nousi ilmaan ja syöksyi vuoren seinän läpi kohti yötaivasta."