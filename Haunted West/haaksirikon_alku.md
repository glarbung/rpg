Laiskan Ässän väki katsoi kun kolme vaitonaista hahmoa saapui ranchille liian monen hevosen kanssa. Nähdessään Stellan ilman ratsastajaa, Juan ryntäsi näitä vastaan.

"Kuule Juan, olen niin pahoillani, mutta äitinne..." Patrick ehti aloittaa ennen keskeytystä Suttonilta. Suru-uutiset olisi parempi kertoa sisällä.

"Kuten tiedätte, lähdimme kaksi viikkoa sitten täältä Mudwellin kylään. Se on huomattavasti lähempänä Yellowstonea ja ystäväni idässä oli saanut outoja raportteja katoavista ihmisistä alueella. "

"Saavuttuamme alueelle, saimme kuulla tarinoita katoavista ihmisistä, raadellusta karjasta ja oudoista valoista vuorilla. Epäilimme luonnollisesti kyseessä olevan uusi aerostaatti, 
