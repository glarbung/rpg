Hahmo: Director Arnold Jacqueline / John Dixon
Pelaaja: Harri
Sukupuoli: mies
Etnisyys: (puoliksi) musta
Ikä: n. 30v

Synnyit 1830-luvun lopulla Louisianassa. Äitisi, Kitty, oli kotiorja merkittävälle plantaasiomistajien, kauppiaiden ja poliittikojen suvulle. Isäsi oli luonnollisesti suvun nuoren sukupolven vanhin mies, Whitaker Dixon. Väitetysti suku on alkuperäisen Jeremiah Dixonin jälkeläisiä, mutta se on todennäköisesti iso-isoisäsi keksimä sepite.

Isäsi oli erikoinen tapaus. Hänellä oli luonnollisesti vaimo, mutta samalla hän piti lukuisia rakastajattaria, joista osa oli hänen orjiaan. Isäsi oli hirviö kaikille, joista ei välittänyt ja heitä oli paljon: pohjoisvaltiolaiset, orjat, teksasilaiset, meksikolaiset, intiaanit ja oma vaimo. Äitiäsi (ja muita rakastajattaria) sekä kaikkia lapsiaan hän kuitenkin rakasti. Dixonien veren tuoma vahvuus selvästi kumosi isäsi silmissä ihonvärisi tuoman heikkouden.

Kuten saattaa arvata, sinulla on valtavasti sisaruksia. 12 teistä selvisi hengissä yli lapsivuosien. Itse olet ikäjärjestyksessä jossain keskellä (tarkkaa ikääsi on mahdoton sanoa). Taustan ja pelin kannalta tärkeitä sisaruksia ovat (ikäjärjestyksessä): Eileen, Ralph, Tony ja Aldritch. Eileen on teistä kaikkein vanhin ja 10v sinua vanhempi. Aldritch on sinua muutaman vuoden nuorempi.

Oli outoa olla osa näin sekalaista klaania. Sinulla on jopa puoliksi meksikolainen pikkusisko. Biologinen äitisi kuoli tuberkuloosiin kun oli n. 10v. Äitipuolesi puolestaan vihasi teitä kaikkia (paitsi omiaan), mutta erityisesti sinua (ja nimetöntä pikkuveljeä), koska muistutitte häntä lähimmäksi päässyttä rakastajatarta (hänen kieroutuneessa mielessään).

Sait kunnon koulutuksen muiden sisarustesi tavalla ja isäsi yritti koulia sinusta poliitikkoa. Olitkin hyvää vauhtia nousemassa New Orleansin paikallispolitiikassa republikaanien piireissä - vaikkakin kantasi orjuuteen hieman hiersikin valkoista väestöä - kun sisällissota alkoi.

Palvelit maatasi New Orleansissa logistiikkaupseerina, mutta kaikki muuttui huhtikuussa 1862. Kuun lopussa Unioni oli valloittanu New Orleansin ja sinä jäit jumiin kaupunkiin. Omaksuit aluksi roolin senegalilaisena kauppiaana (osaat ranskaa äitisi kautta), Arnold Jacquelinena. Kuitenkin "ihana" eteläinen kuplasi puhkesi ja pian olitkin Unionin leivissä metsästämässä konfederaatteja ja orjuuttajia. Sodan loputtua sinut palkittiin (vähin äänin) sankarina ja sinulle oli paikka Freedman's Bureaun johtoportaassa. Mutta kohtalolla olikin muita ideoita.

Palasit syrjäiselle sukuplantaasillesi ja kauhuksesi huomasit, että sota ja kuppa olivat tehneet isästäsi todellisen hirviön. Eileen, Ralph ja Tony olivat jääneet kauaksi länteen jatkamaan konfederaattien taistelua intiaaniliittolaistensa avulla ja isäsi ei olisi voinut olla heistä ylpeämpi. Pahempaa vielä oli, että Aldritch oli kuin isäsi ilman hellää puolta. Viimeinen niitti oli, kun paljastui, että sukusi piti vielä orjia laittomasti. Olisit voinut poliittisten kontaktiesi kautta tuhota sukusi, mutta näin kunnollisille sisaruksillesi ei olisi jäänyt mitään.

Vedit isäsi LeMat-pistoolin, jota tämä tuskin osasi käyttää, ja tapoit isäsi ja Aldritchin. Vapautit orjat, neuvoit Freedman's Bureauhun ja poltit koko plantaasin. Isäsi KKK ystävät jahtasivat sinua länteen ja lopulta saivat sinut kiinni. Vanha musketin kuula osui hartiaasi ja John Dixon syöksyi kuolemaansa vuolaassa joessa.

Arnold Jacqueline heräsi kaukaa ystävällisten naisten ympäröimänä Langennut Enkeli -nimisestä bordellista. He hoivasivat sinut kuntoon vaikka lyijykuulaa ei koskaan saatu rinnastasi ulos. Korvasit hoitosi uusille ystävillesi hanttihommilla ja jopa toimimalla hieman seksityöläisenä. Kuin isäsi konsanaan sait näihin aikoihin kupan. Et kuitenkaan ollut liian ylpeä hakemaan apua ja nyt olet säännöllisellä elohopeapillereiden kuurilla.

Kaksi vuotta viihdyit bordellissa ja sitten lähdit liikkeelle. Olet kierrellyt viimeiset 20 kuukautta ympäri maita ja mantuja metsästäen heppoja palkkioita ja myyden tavaraa vaunuistasi. Talvella sait tietää, että Eileen, Ralph ja Tony sekä heidän jenginsä ovat etsintäkuulutettuja ja pyörivät lounaispuolella kallivuoria. On aika pistää Dixonien suvulle loppu.

Pelin alussa olet saapunut pienelle kauppapaikalle nimeltä Fort Morgan pari päivää sitten. Tiedät, että sisaresi ovat jossain lähellä, mutta et tarkkaan missä. Ette ole nähnyt melkein 10 vuoteen, joten he eivät ehkä tunnista sinua, mutta se on riski, jota ei kannata ottaa. Kauppapaikalla on tusinan verran ihmisiä ja epäilet jonkun olevan Dixonien jengin jäsen.